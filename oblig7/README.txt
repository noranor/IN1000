Obligatorisk innlevering nr. 7

Jeg har stort sett jobbet relativt kontinuerlig med oppgaven siden vi fikk den for to uker siden. Ble helt ferdig dagen før innlevering og alt skal fungere nå, så vidt jeg vet.

UTFORDRENDE:
Det som har vært mest utfordrende er å skille mellom objektene. Når er det celle-objektet blir brukt og når er det spillebrett-objektet som blir brukt?
Det som var aller vanskeligst av alt i hele oppgaven var deloppgave 5b. Her blandet jeg hele tiden objekt mellom spillebrett og celle, så brukt mye tid på den. Ellers var det også svært krevende å forstå nøyaktig hvordan man skulle få et rutenett - altså at man måtte ha «.append([])» for hver rad for at man skulle få et rutenett.
Det siste jeg slet med, som liksom var den siste biten av puslespillet, var å få brettet til å «adlyde» oppdatering(). Hadde først opprettelsen av objektet mitt inni while-løkken i main, og det som skjer da, er jo at det skapes et nytt objekt for hver iterasjon av løkken. Dermed fikk jeg bare opp brett som var random. Tok lang tid før jeg forstod dette, og løste det ved å sette objektet utenfor løkken.

LETT:
Det aller letteste for meg var egentlig metoden finnAntallLevende(). Den gikk så og si knirkefritt på første forsøk (utrolig nok).
celle.py var også noe jeg oppfattet som lett. Oppgaveteksten var ganske intuitiv. Hadde noen feil med den i starten, men det rettet seg opp relativt fort.

Alt i alt så var dette en ganske krevende, men ytterst lærerik oblig. Jeg synes jeg selv har mye større forståelse av klasser, objekter og ikke minst kodeflyten til et program.